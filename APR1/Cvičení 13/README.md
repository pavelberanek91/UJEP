# Algoritmizace a programování

## Cvičení 13 - Zápočet

### On-site cvičení

V tomto cvičení si vyzkoušíte zápočet nanečisto ať si můžete udělat objektivní představu o vyžadovaných znalostech pro úspěšné zakončení kurzu APR1. V cvičeních on-site máte uvedeno i mé řešení. V domácích cvičeních máte uvedeny další úkoly, které vám pomohou cvičit na zápočet. Pokud vše zvládnete, tak gratuluji, jste připraveni zakončit úspěšně studovaný kurz APR1.

Základní pravidla:
1. Potřebujete mít alespoň 1.5 bodů ze 3 možných.
2. Test se píše v jazyce Python. Pokud použijete jiný jazyk, bude test uznán jako započtený pouze tehdy, jsou-li všechny úlohy správně vyřešeny.
3. Pokud bude kód napsán tak, aby ošetřil případné chyby pomocí podmínek nebo vyjímek, tak k tomu bude kladně přihlédnuto při hodnocení.
4. Test se píše na papír a nesmíte u sebe mít žádné jiné věci ani přístroje na lavici.
5. Povolen je tahák od Dr. Fišera, který zde přikládám: [ZDE](https://raw.githubusercontent.com/pavelberanek91/UJEP/main/APR1/Cvičen%C3%AD%2013/tahak.pdf). Tahák je povolen pouze ve vytištěné podobě.

**OS13.1: Posloupnost**

Spočítejte aproximaci čísla pi pomocí Leibnizova vzorce. Vzorec bude použit ve funkci, která vrátí aproximaci čísla pi. Funkce bude mít jediný parametr a to počet prvků řady, které se použijí pro výpočet aproximace.

<img src="https://raw.githubusercontent.com/pavelberanek91/UJEP/main/APR1/Cvičen%C3%AD%2013/rada.png">

**OS13.2: Funkce**

Napište funkci, která přijme seznam vět. O každé větě zjistí následující 3 informace, které z funkce vrátí v seznamu trojic:
1. Délka věty
2. Počet samohlásek
3. Počet souhlásek

Tedy co věta, to jedna trojice ve výsledném seznamu.

**OS13.3: Práce se souborem**

Napište funkci, do které vložíte cestu k souboru. Funkce vrátí slovník, kde klíčem je slovo a hodnotou je jeho počet výskytů v textu souboru. Tento slovník bude následně funkcí vrácen.

**Video týdne 1: Jak být zaměstnán ve vývoji**

Někteří z vás mohou začít v aktuální fázi startovat kariéru v informačních technologiích (ti, kteří nezvládnou zápočet, tak raději vyčkejte). Mrkněte se na pár rad, které vám pomohou práci najít. Oproti informacím z videa to máte v ČR daleko jednodušší, jelikož trh je tu ještě méně nasycen než v USA. [ZDE](https://www.youtube.com/watch?v=Xg9ihH15Uto)

**Video týdne 2: GitHub copilot**

Na závěr kurzu se podívejte na následující video, které vám ukáže jednu z novinek ve světě vývoje. Jedná se o umělou inteligenci, která pochopí váš požadavek z komentáře a základ kódu naprogramuje za vás. Copilot využívá strojové učení a jeho model neuronové sítě byl naučen z repositářů na githubu. [ZDE](https://www.youtube.com/watch?v=4duqI8WyfqE)